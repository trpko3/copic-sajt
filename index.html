<!DOCTYPE html>
<html lang="sr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Branko Ćopić - Bašta sljezove boje</title>
    <style>
        body { font-family: Arial, sans-serif; margin: 0; padding: 0; background: #f6f6f6; color: #333; }
        header, nav, main, footer { padding: 20px; max-width: 800px; margin: auto; }
        nav a { margin: 0 10px; text-decoration: none; color: #0066cc; }
        nav a:hover { text-decoration: underline; }
        img { max-width: 100%; height: auto; margin: 10px 0; }
    </style>
</head>
<body>
    <img src="images/copić.jpg" alt="Branko Ćopić" style="width:500px;height:600px;">
    <header>
        <h1>Branko Ćopić</h1>
        <p>„Bašta sljezove boje“</p>
    </header>
    <nav>
        <a href="#biografija">Biografija</a>
        <a href="#delo">O delu</a>
    </nav>
    <main>
        <section id="biografija">
            <h2>Biografija</h2>
            <p>Branko Ćopić rođen je krajem 1914. godine u selu Hašanima kod Bosanske Krupe. Otac Vid bio mu je za to vremen na Karpatskom bojištu u austrougarskoj vojsci, pa je deda Rade kao datum rođenja u crkvene knjige upisao 1. januar 1915., nadajući se odlaganju regrutacije za godinu dana i propasti Austro-ugarske carevine. Ćopić je imao stariju sestru Smiljku i brata Rajka koji su stradali u ratu.</p>
            <p>Osnovnu školu završio je u Hašanima, a srednju u Bihaću. Upisao je učiteljsku školu u Banjaluci, odakle su ga izbacili posle buntovnog govora, u kome je ukazao na socijalne nepravde čija je žrtva bio njegov drug. U Sarajevu je završio četvrti razred, nakon čega se vraća u Banjaluku i upisuje peti. Ponovo su ga izbacili iz škole, samo što ovaj put i iz svih škola u zemlji. Učiteljsku školu završio je u Karlovcima. Upisao je Filozofski fakultet u Beogradu.</p>
            <p>1945. godine, u razgovoru sa studentima građevinskog fakulteta, biva javno napadnut i smatran politički nepodobnim zbog iznešenih mišljenja. 1946. godine objavio je po prvi put svoju pripovetku za list „Politika“, u kojem je kasnije objavio 126 pripovetki. 1941. stupio je u partizansku vojsku i radio kao politički komesar. Kasnije se bavio kulturno-prosvetnim radom i bio ratni dopisnik. Oženio se Bogdankom-Cicom Ilić.</p>
            <p>1968. godine izabran je za redovnog člana Srpske akademije nauka i umetnosti. Posle duže depresije, 26. marta 1984. izvršio je samoubistvo skočivši sa Savskog mosta. Njegove poslednje zapisane reči bile su: „Zbogom lijepi i strašni živote! Mart mjesec, 1984. godine! Branko Ćopić.“</p>
            <p>Poznata dela i nagrade koje je osvojio za njih su: „Pod Grmečom“ (nagrada Akademije sedam umetnosti), „Borci i bjegunci“ (nagrada Milan Rakić), „Prolom“ (nagrada Saveza sindikata Jugoslavije), „Ne tuguj bronzana stražo“ (NIN-ova nagrada), „Bašta sljezove boje“ (Njegoševa nagrada) , „Orlovi rano lete“, „Doživljaji mačka Toše“ i mnoga druga…</p>
        </section>

        <section id="delo">
            <h2>O delu „Bašta sljezove boje“</h2>
            <p>„Bašta sljezove boje“ simbolično je posleratno delo pisca Branka Ćopića. Podeljeno je u dve celine: „Jutra plavog sljeza“ i „Dani crvenog sljeza“, čije boje plava i crvena predstavljaju raspoloženje tih životnih perioda. Plava boja u likovnoj umetnosti sugeriše preplitanje sna i jave, što nam govori o nežnom i bezazlenom dobu, ispunjenom nadom i maštanjima. Crvena boja simboliše zrelost, plahovita dešavanja, a u ovoj zbirci i boju rata.</p>
            <p>U delu „Jutra plavog sljeza“ pisac opisuje svoje detinjstvo i ljude koji su ga obeležili. Kao lik, uz glavni lik dečaka Branka, ističe se deda Rade, Brankov uzor. Drugi deo knjige „Dani crvenog sljeza“, predstavljen je kroz poglavlja i razne priče koje opisuju život i ljude za vreme i posle rata. Interesantan je podatak da knjiga ima 54 poglavlja, koliko je i pisac imao godina kada je pisao knjigu.</p>
            <p>Delo je posvećeno Ziji Dizdareviću, Brankovom dobrom prijatelju iz detinjstva, koji je nastradao u logoru Jasenovac. Poučen ratnim sukobima, Ćopić se u zrelom dobu svog književnog stvaralaštva povlači u najsigurniji kutak svoje duše i pronalazi utehu u uspomenama iz detinjstva, što saznajemo iz uvoda „Pismo Ziji“, veoma bitnog delu knjige.</p>
            <p>Ćopić je jedan od retkih koji su uspeli sačuvati ljubav prema ljudima i ispoljiti pozitivan, zdrav humor kroz karakterne crte likova i dijaloge. Po svom poreklu, tematskom opredeljenju, krajiškom seoskom svetu, antropološko-mentalitetskim svojstvima likova, opisu pejzaža i topografije, zaključujemo da je Ćopić krajiški pisac.</p>
            <p>Iako sastavljena od mnogobrojnih priča, ispunjenih različitim ličnostima, zbirka predstavlja celinu. Neke od najistaknutijih priča su: „Pohod na Mjesec“, „Dečak s tavana“, „Storuki seljak“, „Braća“, „Plavi lončići“, „Potopljeno djetinjstvo“, „Zatočnik“ i druge.</p>
            <p>Poglavlje „Potopljeno djetinjstvo“ naročito izražava piščevu tugu i nostalgiju za radosnim i bezbrižnim vremenima, dok zagledan u odsjaj veštačkog jezera zaključuje da je možda i dobro što njegovog sela više nema – tako će sve uspomene ostati nepromenjene, u večnom sjaju njegove dečačke razigranosti.</p>
            <p>Moglo bi se reći da ovo delo, kao i mnoga druga, otkrivaju Brankovu biografiju, pošto je svako poglavlje inspirisano istinitim događajima. Ovo delo donelo mu je Njegoševu književnu nagradu, a pisca okarakterisalo kao „najboljeg, najvećeg lirskog pesnika koga je srpska književnost ikad imala“.</p>
        </section>

        <section id="priče">
      <h2>Priče</h2>
      <p>
        
          <p>Pohod na mjesec</p>
          
          Tek mi je peta godina, a već se svijet oko mene počinje zatvarati i stezati. Ovo možeš, a ono ne možeš, ovo je dobro, ono nije, ovo smiješ kazati, ono ne smiješ. Niču tako zabrane sa svih strana, jato ljutitih gusaka, hoće i da udare.

— Dobićeš ti, mali, po glavi, pa će te proći tvoje budalaštine.

Kako proći! Ujutru, čim otvoriš oči, eto ih odasvud, kljucaju poput vrabaca, pa moram da zapitkujem. Ovaj svijet oko mene šašav je i budalast, a nisam ja.

Stega popušta tek onda kad se pred našom kućom pojavi stari samardžija Petrak, neumorna skitnica. Još nije ni ušao u avliju, a već grakće na mog djeda:

— Jesi li živ, Rade, stari moj paripe?! Vidi ga, vidi.

Ihi, počelo je! Kad on već djeda smije nazvati paripom, šta li će tek biti sa ostalom čeljadi. Na mene će, vjerovatno, svi u kući i zaboraviti, moći ću da odmaglim preko potoka u ljeskar.

Kad je samardžija kod nas u gostima, onda je meni mnogo štošta dozvoljeno. Penjem se po drveću, zavirujem na tavan, švrljam oko potoka, odem čak i do malog mlina zavučenog podno našušurena gaja. Zgodio bih tako i u Ameriku samo da znam put i da se ne bojim pasa.

— Čekaj ti samo, otići će stari Petrak — prijete mi u kući kad već sasvim prekardašim.

A ti “Petrakovi dani” u ranu jesen obično su uvijek bili praznični, sjajni i puni šapata, pa me tako povuku i ošamute da ne znam kud bih prije: kroz kukuruze, niz potok, uz brijeg. Čučim tako na vrbi i zurim u nijem svjetlucav riblji roj, a onda se pred mojim zasjenjenim očima odjednom razgrana gusta krošnja pitomog kestena s raskokanim prezrelim čaurama: ih, u kestenar, šta će mi ribetine!

Šijem tako čitav dan tamo-amo, a kad me suton opkoli i pritjera kući, evo ti opet nove napasti — mjeseca.

Ispluta on iza rijetka drveća na brijegu, blještav, nadomak ruke, tajanstven i nijem, zlatopera riba. I ja zanijemim sav ustreptao od skrivene lopovske nade:

— Možda bih ga nekako mogao dohvatiti?!

Noću se iznenada trgnem iza sna: viri mjesec kroz prozor, gori čitavo dvorište, a blještavi posjetilac unosi mi se u lice i šapuće:

— Hajdemo!

Dižem se, lak, opsjednut, ali me već na prvom koraku otrijezni glas vječito budnog djeda:

— Baja, kuda ćeš?

Oni mene tako uvijek: taman krenem u nešto, sav ustreptao, iznad zemlje, kad neko podvikne, a ja — coc! — o tvrdu ledinu.

Sva sreća što jednom u godini dođu i Petrakovi razvezani dani kad se mnogo štošta može.

Dođe tako jednom na red i mjesec.

Pekla se kod nas rakija od nekih ranih šljiva pa se poslom zašlo i u noć. Dušu dalo za mene! Prosinula pod kazanom vatra, stric Nidžo zarana se napio i zaspao, a uz ognjište, pod kolnicom, ostali samo djed i Petrak. Djed pazi na kazan, a samardžija mu samo pravi društvo, jer neće da se petlja ni u kakav posao neposredno vezan za ljude. Da konji piju rakiju, hajde de.

Ja se motam oko njih dvojice, više odmažem nego pomažem, prisluškujem njihov razgovor, pa se najzad toliko osmjelim da sjednem sasvim blizu, već gotov i da zapitkujem. Pomenuše mjesec.

— Djede, bi l’ se mjesec mogao dohvatiti grabljama? — iznenada se oglasih ja.

— Heh, šta njemu pade na um! — dočeka djed nekako s visine i ne obraćajući se meni nego samardžiji. — Hoće da dokuči mjesec.

Samardžija uzdahnu i pogleda me preko čaše.

— Pa neka, ima dječak pravo.

— Šta ima pravo?

— Pa nek oproba. Kamo sreće da sam i ja nekad tako radio, možda bi mi druge tice danas pjevale.

— Ma šta tice, šta… Ti se već napio ko moj veseli Nidžo.

— Jok, pobratime — tmurno dočeka starac. — Sjećam se kao da je večeras bilo: pomoli se mjesec nad gajem, sto metara nad našom kućom, a mene noge same ponesu k njemu. Kuda? — drekne ćaća pa za mašice, za kamdžiju, za… ne bira čime će. Zatuče me tako, utuca, izgubih dušu još od malih nogu. A da sam se jednom oteo i pošao, Rade, brate moj…

— Eno ga, sad, vidi. Ma nemoj mi tu kvariti unuka.

— E, Rade, Rade … ako je za nas dvojicu kasno, nije za ovoga dječaka. Hajde ti, dušo, ustaj, traži grablje, pa da ja i ti krenemo, eto njega sad iza brda.

Bacam se u ćošak po one naše najduže grablje, a stari samardžija polako ispravlja noge, ispravlja leđa, vrat i okreće se djedu, sjedećivom i začuđenom.

— Nas dva odosmo, a ti čuvaj kazan, staro mlinarsko kljuse.

Djed je toliko zabezeknut da već ne umije ni da se pokrene ni da štogod upita. Drži u ruci praznu čašu i gleda za nama dvojicom: šale se, valjda, šta li.

Sporo napredujemo uz mračan zašaptan brijeg. Nad nama razgoreno nebo najavljuje blizinu najtajanstvenijeg putnika, mjeseca. Ha, tu su grablje, samo ga zakvačimo i povučemo, evo ga začas u krilu.

Iz nizine, od malene tužne djedove vatre, odjekne povik:
— Ehej, budale, vraćajte se!

Žao mi te vatrice u dolini, žao mi vikača, ali požar nada mnom sve je rujniji i širi, a i moj saputnik ohrabri se glasno rugalicom:

— Umukni ti dolje, kenjac jedan.

Durašno guramo dalje. Ja se već pomalo i pribojavam kako će to biti, licem u lice s onolikačkim mjesecom, a kao za pakost odozdo se opet čuje dozivanje:

— Ehej, magarci, vantazije, ozepšćete, bog vas ubio!

— U štalu, sivonjo stari, pa tamo njači — vraća mu samardžija.

Još mi u srcu kljuca tuga za dolinom i ostavljenim djedom, ali kad mi kroz krošnjato drveće bukne u susret, sasvim izbliza, ogroman mjesečev požar, ja sve zaboravljam i uzbuđeno protepam:

— Evo ga?

— Aha, vidiš li?

Starac me prima za ruku i sad zajednički savlađujemo posljednju kratku uzbrdicu, a kad stignemo do samog vrha, mjesec iznenada odskače iza drveta pred nama i ukaže se blistav, smanjen i nevino miran iznad susjedne brdske kose.

— Aha, uteče li, je li! — pobjedonosno kliče starac. — Prepao se grabalja, a, lolo jedna.

Samardžija me čvrsto prigrli, ne da mi da se rastužim i kaže sokoleći me:

— Utek’o lopov, pa da. Neka, neka. Hajde ti meni nađi dolje u selu dječaka od koga je mjesec klisnuo tako brzo. Nema ga. To si ti, samo ti, a i ja s tobom.

Hm, nema?! … Pa zaista nema takvog dječaka u čitavoj našoj dolini. Nit sam ga vidio ni čuo za njega. Ta ne dolazi džabe Petrak baš našoj kući. Ja sam tu, ja …

— Delija naša — dodaje Petrak kao da je konačno našao onu pravu, završnu riječ za čitavo moje opčarano mjesečarsko tkanje, od koga mi je glava tako puna da i sama počinje da zrači i svijetli kao žuta bundeva zaostala u požnjevenu kukuruzištu.

— Pametna đedova glava!

Bradonja se nasmija.

Stojim tako u obasjanoj noći, pred hladnjikavim nezemaljskim vidikom kakvi se javljaju samo u snu, pomalo je i strašno i tužno… Dalje se ili ne može ili se ne ide, ako već putnik nije budala i “vantazija”, što bi kazao moj djed, predobri duševni starac čija me ljubav grije i ovdje, na ovoj opasnoj granici gdje se kida sa zemljom i tvrdim svakodnevnim životom.

Pa ipak … ipak hrabro, s prijegorom, gutam ovu gorku kap svoga prvog, dječjeg, raspeća: pored mene je ovaj smjeli, nevezani, koji sve hoće i sve može, njegova je ruka na mom ramenu, a dolje, u toploj dolini, čeka me i misli na mene onaj drugi, dobri, drago gunđalo, koji će do kraja tugovati i pominjati me ako se izgubim u svom čudesnom pohodu.

— Ðede Petrače… — zaustim kroz stegnuto grlo, a stari potukač, pogađajući moju neizrečenu dječju tugu, spremno nadovezuje:

— Idemo, delijo, idemo. Opet ćemo mi ovamo doći, ima kad.

Nogu pred nogu, naniže, po mjesečini! Kako je drag i pun svaki korak povratka. I kako sve više raste, primiče se i u samom srcu razgara djedova neumorna vatrica. Eno je, bdije, zove i pokazuje nam put.

— He-he, ipak nas čeka stara paripina — rakoli se Petrak. — Ne otpisuju se tako lako ovake dvije delije.

— Evo ih, vraćaju se budalaši! — dočekao nas je djed Rade, čak nam i u susret izlazeći kao da stižemo bogzna odakle, možda čak iz Amerike. — Šta je, dohvatiste li mjesec?

— To tebe ne budi briga — otresa se samardžija. — Ti samo sjedi pod tom tvojom kolnicom i peci rakiju, a nas dvojica znamo svoj posao.

Znamo li — ne znamo, to mi baš nije jasno, ali, onako uzbuđen i premoren od čudesnog noćnog doživljaja, brzo sam zadrijemao među djedovim koljenima, ja, velika delija, smjeli lovac na mjesec, naoružan grabljama triput duljim od mene. Posljednje što mi je od te večeri ostalo u očima bio je razigran plamičak djedove vatre, koji se neosjetno preselio i u moj san, i tamo se razrastao u moćan i stravičan mjesečev požar.

Djed me je, kažu, na rukama odnio u krevet (kakva bruka za velikog putnika!). Tamo sam svu noć bulaznio, vrtio se i budio brata, svoga suložnika. Djed je grdio Petraka i “njegov benasti konjski mjesec”, mama me je umila ledenom vodom, a kad to nije pomoglo, prišila mi je dvije-tri uz obraze, pa sam se primirio i slatko zaspao.

Sjutradan, u golubije sunčano jutro, sve je već bilo iza mene kao san, samo san. Nit mi se pričalo ni zapitkivalo o tome. Tako je, kanda, bilo i s djedom i Petrakom. Sjedili su kod kazana, a kad sam se ja pojavio, oni ni po čem ne pomenuše sinoćni doživljaj. Kao da im je bilo zazorno da se podsjećaju na nešto daleko od svjetlosti, dana i zdrave pameti, u čem se nije lijepo naći ni kao saučesnik ni kao svjedok.

Jedini stric Nidžo, koji nit je šta vidio ni čuo, nagazio je, onako mamuran, na one moje grešne osvajačke grablje, pa se nadovezao brondati, nikako da sjaše: te ko ostavlja grablje gdje im nije mjesto, te šta trebaju grablje oko rakije, te znaju li “oni, rasipnici” (koji to oni?) kako je teško nabaviti dobre grablje, te ova se kuća raskućava, te ovo, te ono… Najzad je toliko dosadio svojim zvocanjem da je Petraku prevršilo i on, kao gost i star čovjek, nađe se pobuđen da ga uruži:

— Daj se već jednom smiri, konjska muvo! Šta smo radili? Skupljali mjesečinu i djeli u stogove, eto šta smo. Mogao si i ti s nama da se nijesi naljoskao.

Odgunđa stric kako baš ni “mjesečari” nijesu bogzna koliko pametniji od pijanaca pa se brzo nekud izgubi. (— Ode da spava — primijeti Petrak.) Ostadoh ja sam, nekako kao ravnopravan i treći, uz dvojicu zavjerenika koji su znali za minuli noćni doživljaj s mjesecom.

I kako tada, tako i do današnjeg dana: stojim raspet između smirene djedove vatrice, koja postojano gorucka u tamnoj dolini, i strašnog blještavog mjesečevog požara, hladnog i nevjernog, koji raste nad horizontom i silovito vuče u nepoznato.

Pa se onda, katkad, žalovito upitam, kao da sam nagazio na one stričeve vile iz djetinjstva:

— Je li pametnije biti mjesečar ili s mirom sjediti kod svoje kuće, pa kad zagusti, tješiti se rakijom kao moj strikan?
        <!-- Ostatak tvoje priče je skraćen radi čitljivosti. Sav tekst možeš dodati unutar ovog <p> taga ili podeliti u više <p> tagova radi čitkosti. -->
      </p>
    </section>
    </main>
    <footer>
        <p>&copy; Projekat iz srpskog jezika - Branko Ćopić</p>
    </footer>
</body>
</html>
